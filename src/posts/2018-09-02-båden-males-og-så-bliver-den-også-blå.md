---
layout: blog
title: Båden males 2! (Så bliver den også blå og rød)
date: '2018-09-02T14:45:12+02:00'
thumbnail: 'https://ucarecdn.com/3b6a6c69-21df-4e9c-85d9-55d7033323c3/'
language: da
---
Selvom planen egentlig var at jeg selv skulle bygge den båd, må jeg snart erkende at min far har haft ret stor del i projektet. Udover det meste af epoxyarbejdet, fixede han også lige anden lag hvid maling på båden. Ved min ankomst stod båden derfor allerede klar til den blå farve, som blev lagt efter en hurtigt let slibning.

![null](https://ucarecdn.com/3858762c-d353-4b03-a2f6-088faeef9379/)

Den dyrtindkøbte special-malertape viste sig desværre ikke at fungere som lovet, og den skarpe kant mellem hvid og blå blev i stedet til en mudret affære. Til andet lag blå maling forsøgte jeg mig derfor med en anden malertape, som jeg satte et par millimeter længere nede på det hvide, i et forsøg på en ny skarp kant.

Også efter anden lag maling lod den skarpe kant  desværre stadig vente på sig, selvom det blev pænere end sidst. 

![null](https://ucarecdn.com/8dac94c9-b79e-4beb-85ce-75795e49cbce/)

![null](https://ucarecdn.com/dcd54bf8-8bee-4fd0-b6f1-8fd211550e5a/)

![null](https://ucarecdn.com/3b6a6c69-21df-4e9c-85d9-55d7033323c3/)

Dagen efter fik båden den røde og afgørende fartstribe, samt en opstrammer langs den blå og hvide kant - og nu rækker min tålmodighed ikke længere til malerarbejde. Næste skridt er mekanik og elektronik!

![null](https://ucarecdn.com/4bab3cc1-43b6-4e64-b4ef-47b26e8ea077/)
