---
layout: blog
title: 'Glasfiber pt.1'
date: 2018-07-15T00:46:54.386Z
thumbnail: 'https://ucarecdn.com/80ec83b4-a6d3-44f2-92cf-468091be54f0/'
language: da
---

Den mest kedelige og langsommelige fase af bådbyggeriet er også den vigtigste: Vandtætning bestående af epoxy og glasfiber på både inder- og yderside. Epoxyen skal helst tørre til næste dag, og hvert skridt kræver derfor en del ventetid. I denne omgang havde jeg kun tre dage til at arbejde i og kunne derfor kun nå den første del af arbejdet.

Først skal alle yderkanter samles med lange pølser af epoxy, ligesom at alle gamle huller fra strips, bøjninger og samlinger skal dækkes godt til med epoxy. Dagen efter slibes hjørner og kanter til, og alt støv skal væk og skidt renses af, således at kanterne er rene og klar til glasfiber. Glasfiberen lægges først på alle kanter af båden, og efterfølgende på siderne og bunden. Dernæst skal alt slibes og have nyt lag epoxy tre gange. Inden i båden er det kun bunden, der skal have glasfiber, men hele rummet skal have flere lag epoxy.

Med fattis hjælp nåede båden at få epoxy, blive slebet og få glasfiber på kanterne - arbejdet forsættes i august!

![Haven er inddraget](https://ucarecdn.com/bb1fbd7d-1d27-4823-afe7-4aef515ed632/)

![Glasfiber closeup](https://ucarecdn.com/70edfb49-b590-4777-beb6-2b631d69e3c7/)

![Fatti er har også fået maske på](https://ucarecdn.com/e0310160-994d-4b66-9146-79de60aada3d/)

![Glasfiber på kanten](https://ucarecdn.com/3ba8fbf1-73d8-4bba-9b5a-f0f3873a15a2/)

![Endnu mere på kanten](https://ucarecdn.com/80ec83b4-a6d3-44f2-92cf-468091be54f0/)
