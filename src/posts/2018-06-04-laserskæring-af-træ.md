---
layout: blog
title: 'Laserskæring af træ'
date: 2018-06-04T00:46:54.386Z
thumbnail: /uploads/lasercut/laser1.png
---

Når man køber planer til  båden, kommer skrogtegningerne som dxf.- og pdf-filer, og er sådan set klar at blive skåret på en laserskærer. Dog er det svært at finde laserskærere i samme størrelse som de angivne pladestørrelse, hvorfor jeg måtte rykke lidt rundt på tegningerne og fordele dem på flere og mindre pladestørrelser. Den største plantegning er dog lige omkring 900 xx 600 mm, og de mindste laserskærere (der skærer plader på 400 x 600 mm) er derfor ikke tilstrækkelige til projektet. 

Man kan selvfølgelig vælge at få professionelle til at skære pladerne ud, men flere steder slipper man for at betale for brug af maskinen, sålænge man gør det selv. I mit tilfælde har jeg benyttet både RUCs fablab, og Fablab Nordvest - i NV koster det 150 kr i medlemsskab månedligt for at benytte faciliteterne. Begge steder er der fri adgang til laserskærere med målene 1200 X 800 mm. Til de mål kunne jeg fordele plantegningerne på 8 plader i alt.

At få skåret pladerne tager sin tid - afhængig af detaljegraden op til 40 min pr stk. Derudover opstår der fejl, rettelser og lign. og jeg endte med at bruge en del aftener i Fablab NV og alle de plader jeg havde skåret - også de 4 ekstra jeg havde købt. Til gengæld er folkene og stemningen på Fablab Norvest i den grad indbydende, og alle har været meget interesserede i bådprojektet!

![](/uploads/lasercut/laser1.png)

<div class="dual-image-container">
  <img src="/uploads/lasercut/laser2.png" alt="" class="dual-image-container__img" />
  <img src="/uploads/lasercut/laser3.png" alt="" class="dual-image-container__img" />
  <img src="/uploads/lasercut/laser4.png" alt="" class="dual-image-container__img" />
  <img src="/uploads/lasercut/laser5.png" alt="" class="dual-image-container__img" />
  <img src="/uploads/lasercut/laser6.png" alt="" class="dual-image-container__img" />
  <img src="/uploads/lasercut/laser7.png" alt="" class="dual-image-container__img" />
  <img src="/uploads/lasercut/laser8.png" alt="" class="dual-image-container__img" />
  <img src="/uploads/lasercut/laser9.png" alt="" class="dual-image-container__img" />
</div>
