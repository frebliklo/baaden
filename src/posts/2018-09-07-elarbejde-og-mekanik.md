---
layout: blog
title: Elarbejde og mekanik
date: '2018-09-07T17:34:30+02:00'
thumbnail: /uploads/img_1743.png
language: da
---
Mine fine venner og gør-det-selv-mænd Morten og Jens Christian, har haft den venlighed at hjælpe mig med al elarbejdet til båden. Endnu en del af projektet hvor min naive selvtillid og gåpåmod måske har overskygget virkeligheden: Den del  havde jeg under ingen omstændigheder kunnet klare selv. 

Gudskelov var det intet problem for det to herrer som glædeligt tog fat og arbejdede konstant med lodning, sikringer, kontakt, motorcontroller og jegvedikkehvad i halvandet døgn i træk.

![null](/uploads/img_0405.png)

![null](/uploads/img_0392.png)

![null](/uploads/img_0394.png)

![null](/uploads/img_0424.png)

![null](/uploads/img_0411.png)

Mekanik, boring og fæstning, derimod, har jeg godt selv kunne fikse. Det drejer sig rat, reb og i det hele taget styring af båden samt lanternen og tæppe i bunden.

![null](/uploads/img_1743.png)

Udover en båd der kan sejle fremad med tre hastigheder og to bagud, har Morten og Jens Christian arrangeret det sådan at båden nu kommer til at have følgende features:

* En grøn/rød lanterne foran til når man skal sejle om aftenen
* Et display der måler Volt og energiforbrug af batteriet
* En dødmandsknap, der slukker motoren, skulle føreren falde overbords.
* En cigartænder der kan bruges til at oplade telefoner, musikafspillere og andet lir der kan køre på 12V og fx USB (læs = kun fantasien sætter grænser!)

Vi lavede en testkørsel af al elektronik inkl motor mens båden stadig var på bordet, og kunne konkludere at alt fungerede! Nu mangler så bare en test i vand, hvor modstanden naturligvis er en del større en i luft.

Næste skridt var således at bringe båden hjem til snarlig søsætning i København, og det skønne ved en lillebitte båd er heldigvis også at den kan være i en stationcar - vi ses derhjemme!

![null](/uploads/img_0415-1.png)
