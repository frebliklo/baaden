---
layout: blog
title: 'Samling af skrog - det ligner en båd'
date: 2018-06-17T00:46:54.386Z
thumbnail: /uploads/samlingskrog/samlingskrog1.png
---

I weekenden havde jeg besøg af mine fine venner Morten, Mette og Nanna som hjalp mig med at slibe og samle de plader som blev samlet med epoxy sidste weekend. Lørdagen startede med at pladeslibning, men desværre viste det sig at pladerne ikke var limet helt tæt, og det var derfor nødvendigt at give dem endnu en omgang epoxy, og vi måtte vente med at samle skroget til søndag. 

![Det ligner nærmest en båd](/uploads/samlingskrog/samlingskrog1.png)

Lørdag fik vi også arbejdet med motoren - en elektrisk trollingmotor (46 lb) som kommer til at blive drevet af bilbatterier. I stedet for at bruge styrepinden er båden designet til at blive styret af et rat vha. reb forbundet til motoren. Derfor var det nødvendigt at modificere motoren en del: Ud over at fjerne styrepinden (og gemme den medfølgende controller til senere), var det også nødvendigt at save en del af selve røret for at tilpasse længden og for at kunne anbringe den nye styrefunktion - en samling af træ- og ABS-dele der drejer motoren vha. reb og rat.

<div class="img-grid">
  <img src="/uploads/samlingskrog/samlingskrog2.png" class="img-grid__img">
  <img src="/uploads/samlingskrog/samlingskrog3.png" class="img-grid__img">
  <img src="/uploads/samlingskrog/samlingskrog4.png" class="img-grid__img">
</div>

Efter endnu en omgang epoxy og slibning blev det tid til at samle skroget. Dette gøres ved hjælp af ca. 200 strips og de bitte små huller langs hver af pladerne. Det tog lang tid, men virkelig meget nemmere og hurtigere når man er et par stykker!

<div class="img-grid">
  <img src="/uploads/samlingskrog/samlingskrog6.png" class="img-grid__img">
  <img src="/uploads/samlingskrog/samlingskrog7.png" class="img-grid__img">
  <img src="/uploads/samlingskrog/samlingskrog8.png" class="img-grid__img">
  <img src="/uploads/samlingskrog/samlingskrog9.png" class="img-grid__img">
  <img src="/uploads/samlingskrog/samlingskrog10.png" class="img-grid__img">
  <img src="/uploads/samlingskrog/samlingskrog11.png" class="img-grid__img">
  <img src="/uploads/samlingskrog/samlingskrog12.png" class="img-grid__img">
  <img src="/uploads/samlingskrog/samlingskrog13.png" class="img-grid__img">
  <img src="/uploads/samlingskrog/samlingskrog14.png" class="img-grid__img">
  <img src="/uploads/samlingskrog/samlingskrog15.png" class="img-grid__img">
  <img src="/uploads/samlingskrog/samlingskrog16.png" class="img-grid__img">
  <img src="/uploads/samlingskrog/samlingskrog17.png" class="img-grid__img">
</div>
